## Mesh hálózat
Ahogy említettem a teljes eszköz hálózat irányítását egy külső programkönyvtár végzi. Elvégez olyan
feladatokat, mint például az automatikus címkiosztás vagy éppen az útkeresés két eszköz között az üzenetküldéshez.
Ezeknek köszönhetően az eszközök automatikusan be tudnak csatlakozni a hálózatba, annak bármely pontján
és el tudnak érni bármilyen eszközt, ami aktív része a hálózatnak. Ezáltal a végfelhasználónak nem kell
konfigurációval foglalkoznia a hálózat miatt, hiszen minden eszköz miután bekapcsoltuk saját maga végzi
el a szükséges feladatokat, ahhoz, hogy a hálózathoz csatlakozhasson. Ezt a programkönytárat a
*TMRh20* névre hallgató GitHub felhasználó készítette el és az *RF24Mesh* nevet adta neki [^rf24_github],
amely az *nRF24L01+* adó-vevő modullal való munkát könnyíti meg.

[^rf24_github]:
TMRh20 RF24Mesh programkönyvtárja: <https://github.com/nRF24/RF24Mesh>

### Felépítés
\label{ch:network_structure}
A *mesh* hálózatok legfontosabb tulajdonságai közé tartozik, hogy minden csomópontja a hálózatnak
résztvesz az adatforgalom továbbításában, illetve, hogy a hálózat maga oldja meg az esetleges kapcsolati
problémák okozta hálózati elérhetetlenséget. Mindez úgy valósulhat meg, hogy a csomópontok között akár több
útvonal is létezik és ha egy csomópont elérhetetlenné válik, akkor újrakonfigurálja magát, hogy a
hálózat másik pontján csatlakozhasson fel újra.

A felszínről nézve egy *mesh* hálózatot kapunk az *RF24Mesh* segítségével összekapcsolt eszközök
csoportjából. Azonban a belső működés egy *fa-alapú* hálózatra épít és azt dinamikusan alakítva kapjuk
meg a *mesh* hálózatot. Ezen működésnek nagy árulkodó jele például, hogy szükség van egy központi
csomópontra, ahhoz, hogy a címkiosztás működjön. Ezen ok miatt neveztem *pszedo-mesh*-alapúnak
a hálózatot a fejezet elején. Sajnos annak, hogy fa-alapra épül valójában a hálózatunk vannak
következményei. A fa topológiából adódik, hogy minden eszközt csak egy úton tudunk elérni és ezért
elveszítjük a redundás utak előnyeit. Megvan az oka, viszont, hogy miért a fa topológia lett mégis
felhasználva a belső működésre. Az *nRF24L01+* egyszerre összesen 6 kapcsolatot tud fenntartani, tehát,
ha több út vezetne egy csomóponthoz, akkor hamar kifogyhatunk abból a 6 kapcsolatból. Ami azt illeti,
még így is rendkívül hamar kevésnek tud bizonyulni.

Szerencsénkre nem minden eszköznek kell folyamatosan aktív része lenni a hálózatnak. Mivel az összes
szenzor csak időszakosan kell rendelkezzen hálózati kapcsolattal, ezért mielőtt alvó módba lépnek
lecsatlakozhatnak a hálózatról. Ezt csak azért léphetjük meg, mert a szenzorokat nem akarja elérni
egy csomópont se. Ezzel ellentétben az aktoroknál nincs ilyen szerencsénk, hiszen az aktoroknak szólhatnak
állapot beállító parancsok.

\input{source/figures/06_network_structure.md}

### Címzés
Ahogy említettem a központi csomópont kezeli minden egyes hálózati eszköz címének kiosztását, a címek
tárolását és a címek feloldását is. Minden eszköznek van egy egyedi, fix, 0-től 255-ig terjedő csomópont
azonosítója. Tekinthetünk erre az azonosítóra, akárcsak egy MAC címre. Ezzen azonosító segítségével tudunk
majd üzeneteket címezni az adott csomópontnak. Amikor egy csomópont felcsatlakozik a hálózatra a központi
csomópont kioszt neki egy hálózati címet, amelyet el is ment magának. A hálózati cím már viszont az IP
címekhez hasonlítható. Közvetlen üzenetet küldeni csak a hálózati cím birtokában tudunk. Az automatikus
cím kiosztás úgy működik, hogy az újonnan csatlakozott csomópont egy kérést indít a központ felé. A
központ mindig a 0-ás csomópont azonosítóval rendelkezik, így az újonnan kapcsolódott csomópont is
tudhatja hova kell küldeni a címkérést. Ez nem csak a címkérésnél érvenyes természetesen, ha akármilyen
üzenetet szeretnénk küldeni a központi csomópontnak akkor csak a 0-ás címnek kell címezni az üzenetet.
Azonban, ha a címzett nem a központi csomópont, akkor szükséges egy kérést intézni a központi csomóponthoz,
hogy lekérjük a csomópont azonosítóhoz tartozó hálózati címet, majd a megkapott hálózati címre elküldhetjük
az üzenetet.
