## Raspberry Pi
A *Raspberry Pi* eszközcsalád rendkívül nagy hírnevet szerzett a *single-board* számítógépek világában.
Mára, akit érdekel az IoT vagy az otthoni elektronikai barkácsolás, az bizonyára hallott a *Raspberry Pi*
eszközcsalád egyik tagjáról. Jelenleg a legnagyobb teljesítménnyel a *Raspberry Pi 3* rendelkezik.
Azon kívül, hogy a nagy gyártói és közösségi támogatás miatt nagyon egyszerű ezeket az eszközöket
felhasználni saját projektjeinkben, még nagyon jó áron is hozzájuk juthatunk. Akár Magyarországon is
15000 forintért [^rpi3_hun_price] kézhez kaphatunk egy *Pi 3*-at. Léteznek viszont olcsóbb testvérek
is a *Pi 3*-hoz képest. Vegyük például a *Raspberry Pi Zero W*-t, ami úgy híresült el, mint az első
5 amerikai dollárba kerülő számítógép a világon. Azaz átszámolva 1500 forint környékén hozzájuthattunk
egy olyan hardverhez, ami képes futtatni egy könnyedebb Linux disztribúciót és akár mindennapi irodai
munkát is el lehet végezni rajta. Pontosan a fenti okok győztek meg arról, hogy egy ilyen eszköz
teljes mértékben megfelel a hálózati réteg futtatásához. Illetve az is fontos döntési pont volt, hogy
az általam választott *RF24Mesh* programkönyvtár teljes mértékben támogatja a *Raspberry Pi*-t.

[^rpi3_hun_price]:
Raspberry Pi 3 magyarországi ár: <https://malnapc.hu/yis/raspberry-pi-3-model-b> (2017. április 13.)

### Használat
A *Raspberry Pi 3* annak ellenére, hogy olcsón beszerezhető, aránylag jó hardver konfigurációval rendelkezik.
A központban egy *ARMv8* architektúrájú 64 bites processzor van, amely 4 darab 1.2GHz-es magból van
felépítve. A processzor mellé 1 GB RAM van párosítva, amely bőven elég a legtöbb felhasználási módra.
Mindemellett WiFi 802.11n és Bluetooth 4.1 LE képes az eszköz.

\begin{center}
  \includegraphics[width=0.6\textwidth]{source/figures/06_rpi.jpg}
  \captionof{figure}{Raspberry Pi 3}
\end{center}

Ahhoz, hogy elkezdhessük használni szükségünk lesz egy SD kártyára, egy 5 voltos áramforrásra, egy
HDMI képes monitorra és billentyűzetre, egérre. Az első lépés, hogy egy másik számítógéppel feltelepítsünk
egy Linux disztribúciót az SD kártyára. Ajánlott magához a *Pi*-hez készített *Raspbian* Linuxt feltenni.
Ha bele dugtuk az összes perifériát és az SD kártyát a *Pi*-be, majd áram alá helyezzük rövid időn
belül egy teljes Linuxos felület fogad minket.   

### Raspberry Pi Foundation
A *Pi* eszközcsalád mögött a *Raspberry Pi Foundation* brit jótékonysági szervezet áll. Az a céljuk
ezeknek a csodás eszközöknek a tervezésével, hogy olyan helyekre is eljuthasson a világon a technológia
és annak tanítása, ahova pénzügyi okok miatt amúgy nem tudna. Rendkívül nagy sikerre tettek szert,
hiszen több mint 10 millió *Pi* lett már értékesítve a világon és olyan cégekkel léptek partneri
kapcsolatba, mint például a Microsoft. A sok munka, amit a platform fejlesztésével töltenek, viszont
nem csak a világ szegényebb részeit segíti. Mivel ezek az eszközök egyszerűen használhatók, olcsóak
és ráadásul nagy közösséget is tudtak maguk mögé állítani, akárki neki tud állni valamilyen elektronikai
projektnek szabadidejében.
